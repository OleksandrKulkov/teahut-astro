---
title: Високогоряний Дянь Хон з Айлао
subtitle: Юньнань, Китай; весна 2018 року
---

Високо в горах Айлао (2200 м) ці дерева часто купаються в туманах і росі й насолоджуються перевагами близького сонечка. Їм уже не одна сотня років, і зростають вони в диких умовах серед чагарників та инших лісових дерев.

Листя було злегка окислене, від чого цей Червоний чай не втратив природні яскравість і цілющість, зберіг свої справжні особливості й життєву силу.

Того року погодні умови були сприятливими, та й обробка була вдалою, тож ми дуже задоволені тим, яким видався чай. Вирішили спробувати запресувати його в невеличкі млинці по 200 гр і залишити на витримку. За ці роки він поглибшав і збалансувався, його початкова яскравість трохи притлумилася, проте вона скоріше пом'якшилася, ніж зникла — букет досі лишається багатим на відтінки. Це чудовий чай для ранку — він підносить, живить і чудово надихає на прийдешній день.
 